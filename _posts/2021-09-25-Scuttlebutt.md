---
title: Weer een sociaal netwerk: Scuttlebutt
author: Joris
categories:
  - Internet
---


![hermie](https://scuttlebutt.nz/images/app-icons/hermiepatchwork.svg)

Wij van Geensnor zijn we fan van decentrale oplossingen. Het is ons niet snel t√© decentraal. [Mastodon](https://geensnor.netlify.app/geensnor-legt-uit-mastodon-activitypub/) is leuk, maar het mag nog wel een tandje decentraler. Scuttlebutt is een sociaal netwerk die nog een paar stappen verder gaat dan Mastodon.

Scuttlebutt is niet federated maar echt decentraal. Dit betekent dat alle content van je eigen netwerk op je telefoon (of laptop) staat. Verbinding maken met anderen doe je door keys uit te wisselen. Er zijn verschillende manieren om keys uit te wisselen. Je kan je public key aan iemand geven, je Scuttlebutt client kan op een Wifi netwerk anderen ontdekken of je kan direct een verbinding maken via bluetooth. Ook kun je keys uitwisselen met "vrienden van vrienden". Dit ontdekken is een belangrijke eigenschap van Scuttlebutt. Het idee is dat je netwerk ontstaat door "echte" interacties in plaats van door het toevoegen van mensen vanaf een (centrale) server. Je kan dus ook informatie binnen je netwerk uitwisselen zonder ooit met het internet verbonden te zijn. Erg vet.


Nadelen zijn er ook genoeg. Zoals je verwacht gebruikt bijna niemand het. Dat  Hoeveel mensen er gebruik maken van Scuttlebutt is ook lastig na te gaan omdat dat nergens centraal wordt bijgehouden. En omdat je nergens kan inloggen, moet je zelf je keys bijhouden. Key kwijt is identiteit kwijt. En met keys en content op je eigen apparaat is er natuurlijk nog een ander klein dingetje: er is geen web applicatie. Gelukkig zijn de iOS Apps niet onaardig, dus hier valt mee te leven.



## Doen!

Bij Geensnor schrijven we natuurlijk geen verhaaltjes om vervolgens rustig langs de kant af te wachten. Nee, wij doen wat we zeggen en duiken er vol in! Zelf heb ik inmiddels [Planetary](https://www.planetary.social/) geinstalleerd. Als ik alles goed heb begrepen is dit mijn key:

`@mi3lP1+yUEFJ9k4TtpmIW/bXBxyepkFU+odlGIIzCYA=.ed25519`

Deze key kun je opzoeken als je Planetary installeert. Planetary komt namelijk een aantal [pubs](https://ssbc.github.io/scuttlebutt-protocol-guide/#pubs) voorgeinstalleerd die het koppelen van mensen makkelijker maakt. Wil je iets anders gebruiken dan Planetary, dan zullen we eerst op een of andere manier met elkaar in contact moeten komen... Het is niet anders....

## Links

- [Site van Scuttlebutt](https://scuttlebutt.nz/)
- [Getting started guide van Scuttlebutt zelf](https://scuttlebutt.nz/docs/introduction/detailed-start/)
- iOS App: [Planetary](https://www.planetary.social/) 
- Nog een iOS App, maar Planetary is beter: [Manyverse](https://www.manyver.se/)
- [Interessante podcastaflevering over Scuttlebutt](https://librelounge.org/episodes/episode-14-secure-scuttlebutt-with-joey-hess.html)
