---
title: Tips met betrekking tot deuvels
author: Erik
permalink: /deuvels/
categories:
  - Klushoekje
---
Bij het maken van het nieuwe keukentje voor onze dochter maakte ik gebruik van deuvels. Een klassieke en bewezen methode om houten onderdelen aan elkaar te maken. Het is geen rocketscience maar er waren toch een aantal dingen om op te letten

## Deuvels en MDF

MDF is prachtig hout om speelgoed van te maken, maar het is ook hartstikke zacht en fragiel bij een verkeede belasting. Bij het uitboren van de gaten voor de deuvels is het handig om de boor vaak genoeg even schoon te maken en daarna verder te boren. Het (trouwens giftige) zaagsel van MDF verstopt de boor namelijk.

Bij het plaatsen van de deuvels in de gaten, hamer niet te hard en met een kleine hamer. Omdat het materiaal zo zacht is heb je anders kans dat je de deuvel aan de andere kant er weer uit ramt als je als Vader Klinkhamer de deuvels in de gaten loopt te rammen.

## Deuvelsetjes

Ik kocht een deuvelsetje bij de Hornbach met een soort houder erbij zodat je altijd in het midden van de kopse kant van je plank een gat kan boren. Handig, maar wel ingewikkeld.

Ook rete handig en klassiek zijn de pinnetjes die je erbij krijgt. Een soort ijzeren dopje met een pinnetje die je in het gat stopt en vervolgens als "stempel" kan gebruiken om te bepalen waar het gat aan de andere kant moet. Er zitten helaas te weinig van die dopjes in je setje, dus die extra bestellen is een goed plan. Tevens raken ze kwijt.

## Deuvels en lijmen

Uiteindelijk is het goed om je verbinding ook te lijmen, met houtlijm, voor een definitieve stevige verbinding. Voordat je dat doet, druk alles eerst eens goed in elkaar met de deuvels om te kijken of alles diep genoeg is en een beetje recht zit.
