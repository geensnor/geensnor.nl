---
title: Tips met betrekking tot het verwerken van MDF
author: Erik
permalink: /mdf/
categories:
  - Klushoekje
---
MDF, een soort houtsoort, is super mooi te gebruiken bij het maken van bijv. speelgoed voor kindjes, kleine kastjes, speakers, doosjes of andere dingen. MDF heeft als grote voordeel dat het betaalbaar is, makkelijk te verwerken en recht is. Het is immers gemaakt hout en dus niet gevoelig voor bijv. de werking van hout van vuren. Echter zitten er ook een paar irritante dingen aan MDF.

## MDF en schilderen
MDF zuigt enorm. Smeer de verf erop en je ziet binnen 1 minuut het effect al van dat zuigend effect. Weg verf. Met name op de kopse kanten kun je MDF niet goed schilderen zonder iets aan het zuigend effect te doen.

Voor de kopse kanten zijn er speciale middelen in de handel maar ik doe het met een goedkopere huis-tuin-en-keuken manier. Pak de houtlijm en een kopje met water. Smeer de kopse kanten ruim in met een strook houtlijm, maak je vinger nat en smeer vervolgens de volledige kopse kant in met houtlijm zodat er een laagje helemaal op zit. Laat dit drogen en schuur het even goed na.

Ook bij MDF is het belangrijk goed te ontvetten. "MDF is een materiaal dat bestaat uit geperste vezels die met een hars aan elkaar verbonden worden. Deze hars is een beetje vettig, waardoor de verflaag moeite heeft met hechten. Ontvetten met thinner, ammonia of een speciale MDF ontvetter is daarom essentieel!". Ik gebruik altijd gewoon wat ammoniak in water. 

De vlakke kanten zijn natuurlijk al wel lekker glad en hoef je maar kort op te schuren (bijv. met korrel 240). Gronden blijft wel gewoon belangrijk en voor een super strak resultaat is het een klassieke schuren>gronden>schuren>fijnerschuren>lakken>schuren>lakken volgorde voor een mooi resultaat. 

## MDF en belasting
MDF is niet bijzonder goed geschikt voor veel belasting. In een kast zullen de planken snel gaan doorhangen, zeker onder de invloed van vocht. Houd daar dus rekening mee door bijvoorbeeld een extra balkje eronder en voldoende (lange) deuvels aan de achterkant. Uiteraard buigt dikker MDF minder snel door dan dun. 

Ook de kopse kanten zijn kwetsbaar, zeker in combinatie met deuvels. Of maw. de deuvels breekt er snel uit en daar valt niet zo veel meer aan te repareren. 

