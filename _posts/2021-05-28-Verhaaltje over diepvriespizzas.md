---
title: Diepvriespizzazoektocht
author: Erik
categories:
  - Tips
---

Een kort verhaaltje. Vroeger, toen ik nog jong was, moest ik soms alleen eten thuis. Mijn ouders waren de hort op en voor mij lag er dan een diepvriespizza klaar in de vriezer. Normaal zijn diepvriespizza's niet heel geweldig maar destijds had de AH een super lekkere diepvriespizza, namelijk de salami picante van AH huismerk. Ik kan helaas niet goed onder woorden brengen hoe enorm lekker die pizza was, maar hij was enorm lekker. In combinatie met een goed glas koude melk was het smullen geblazen. Ook in deze pre-geensnor tijden werden dit soort tips direct gedeeld en het duurde dus niet lang voordat ook Joris aan de salami picante met een glas melk was. 

Toen sloeg het noodlot toe. AH haalde de salami picante uit het assortiment. Vele alternatieven zijn de afgelopen 20 jaar geprobeerd maar niks haalde het bij die salami picante van weleer. Te dun, te dik, raar deeg, smerige salami, geen kaas of te klein. Allemaal ellende. Tot vandaag.

Vandaag at ik de Jumbo Steenover gebakken Pizza Salami Diavola. Dat is een super lekkere diepvriespizza. Leuk met lekker pittige salami, olijfjes, rucola en een lekker pittige olie-tje om eroverheen te gieten. Om een of andere reden staat hij niet op de site van de Jumbo, maar hier is een foto. 

![image-20210528222404338](/assets/posts/pizza.png)



