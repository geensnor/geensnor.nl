---
title: Geensnor Tourpoule
author: Joris
categories:
  - Wielrennerij
  - Vertier
---

Trouwe lezers van onze [nieuwsbrief](https://www.tussenneusenlippendoor.nl/) wisten het al: Geensnor is een eigen tourpoule begonnen!

## Mee doen

Heel makkelijk. Je gaat naar [www.geensnor.nl/tourpoule](https://www.geensnor.nl/tourpoule/) en vult je naam en team in en je doet mee! Natuurlijk kun je dat alleen doen als er een grote ronde start. In december valt er weinig te beleven. De Giro 'd Italia is op moment van schrijven de eerstevolgende grote ronde die gaat starten en waar je aan mee kan doen!

## Innovatie

Geensnor zou Geensnor niet zijn als we het concept "tourpoule" niet net een niveau hoger zouden tillen. Nooit tevreden met de status quo en altijd verrassend, dat zit in ons DNA. Dus toen we besloten om de wereld van de tourpouls te betreden, zouden we geen genoegen gaan nemen met minder dan een absolute "world leading" oplossing. Achteraf blijkt dat we dit meer dan overtroffen hebben.

De belangrijkste innovatie van onze tourpoule is de wijze waarop we publieksparticipatie vorm hebben gegeven. Het is geen tourpoule van Geensnor alleen, maar het is iets van ons samen. De communitiy is erg belangrijk voor ons en dat hebben we tot uiting laten komen in de manier waarop de lijsten met renners, instellingen en etappeuitslagen worden beheerd. Iedereen kan dit namelijk doen!

Providing, sharing en connecting zijn voor ons immers belangrijke waarden.

Ja u hoort het goed! Iedereen kan 24 uur per dag en overal ter wereld bijdragen aan het spelplezier van ons allemaal. Via een publieke [repository op GitHub](https://github.com/geensnor/Geensnor-Tourpoule-Data) kan het hele spel worden aangestuurd. Hierdoor kan de poule ook gebruikt worden voor elk wielrenwedstrijd. En iedereen kan zo'n wielrenwedstrijd zelf inrichten. Als je bijvoorbeeld helemaal gek bent van de Sazka Tour in TjechiÃ«, kun je daarvoor een [Pull Request](https://www.howtogeek.com/devops/what-are-git-pull-requests-and-how-do-you-use-them/) aanbieden en voila, we hebben een tourpoule voor de Sazka Tour.

We zijn de enige in de poule die dit op deze manier aanpakt. Dit vestigt ons stevig als "Leader" in het Gartner Magic Quadrant van de tourpoule markt.

## Dankbaarheid

Tot slot zijn we erg dankbaar en trots op het hele ontwikkelteam die dit mogelijk hebben gemaakt. Maar ook zonder de gebruikers van het eerste uur, die ons rijkelijk van feedback hebben voorzien, was deze prestatie niet mogelijk geweest.

We kijken er naar uit om de komende jaren op het scherpst van de snede wielrenwedstrijden te poulen, samen met met u, onze trouwe lezer en waardevol lid van onze gemeenschap. Nogmaals, dank hiervoor.

[https://www.geensnor.nl/tourpoule/](https://www.geensnor.nl/tourpoule/)
