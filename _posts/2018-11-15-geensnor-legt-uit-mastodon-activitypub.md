---
id: 932
title: 'Geensnor legt uit: Mastodon en Activitypub'
date: 2018-11-15T21:11:45+01:00
author: Joris
layout: post
guid: https://www.geensnor.nl/wp/?p=932
permalink: /geensnor-legt-uit-mastodon-activitypub/
image: /wp-content/uploads/2018/11/1_th31TZyv3o_G_Q1UVv4JeQ-339x372.png
categories:
  - Internet
---
[<img class="alignright size-full wp-image-938" src="https://www.geensnor.nl/wp/wp-content/uploads/2018/11/1_th31TZyv3o_G_Q1UVv4JeQ-e1542312614178.png" alt="" width="150" height="193" />](https://www.geensnor.nl/wp/wp-content/uploads/2018/11/1_th31TZyv3o_G_Q1UVv4JeQ-e1542312614178.png)Het internet staat vol met alternatieven voor Twitter en Facebook. Telkens wanneer er [#ophef](https://www.bright.nl/nieuws/artikel/4485866/facebook-nepnieuws-soros-apple-rusland-desinformatie) is, dreigt iedereen massaal te vertrekken van beide netwerken. Mastodon is ook weer zo&#8217;n nieuw sociaal netwerk, maar wel eentje die werkt met Activitypub waardoor er wat meer achter zit dan de zoveelste Facebook-maar-dan-niet-Facebook.

# Mastodon

Mastodon is een Twitterachtig sociaal netwerk dat decentraal is opgezet. Niet zo decentraal dat je alle meuk op je eigen computer hebt staan, maar wel &#8220;Federated&#8221;. Dit betekent dat je uit verschillende [instanties](https://instances.social/) kan kiezen als je je aan wilt melden. Elke instantie kan z&#8217;n eigen regels, kosten of cultuur hebben. Net zoals op geensnor.nl zijn de admins heer en meester van een instantie. Instanties kunnen wel met elkaar praten als de admins dat toestaan (staan ze meestal wel gewoon toe). Voorbeeld van twee grote instanties zijn [mastodon.social](https://mastodon.social) en [mastodon.xyz](https://mastodon.xyz). Om een gebruiker te vinden moet je niet alleen z&#8217;n gebruikersnaam weten, maar ook z&#8217;n instantie. Voor geensnor is dat bijvoorbeeld <a href="https://mastodon.xyz/@geensnor" rel="me">@geensnor@mastodon.xyz</a>. Door hun eigenschappen vormen instanties een soort subnetwerken binnen Mastodon. Doordat instanties andere instanties kunnen blokkeren hoef je waarschijnlijk niet al te bang te zijn voor alleen maar neo nazi&#8217;s in je tijdlijn.

Mastodon heeft ook Android en iOS apps. Dit is de fijnste voor iOS:&nbsp;<https://itunes.apple.com/us/app/amaroq-for-mastodon/id1214116200>

# Activitypub

So far so good. Sociaalnetwerkje, beetje decentraal, instanties, dingetjes, etc.. Maar dan&#8230; Mastodon werkt met [Activitypub](https://en.wikipedia.org/wiki/ActivityPub). Activitypub is een &#8220;sociaal netwerk protocol&#8221; dat bijna goedgekeurd is door de W3C. Activitypub zorgt er niet alleen voor dat de Mastodon instanties met elkaar kunnen praten, maar zorgt ervoor dat alles met elkaar kan praten. Elke blog, sociaal netwerk, wiki, instagram clone, cloud toepassing, notitie appje, whatever, krijgt een &#8220;sociaal sausje&#8221; zodra het Activitypub implementeert. En dat is best wel cool (vind [ik](https://mastodon.social/@reithose) dan&#8230;). Dit betekent dat al die toepassingen likes, retweets, reacties, gebruikers, etc. kunnen uitwisselen. De reacties op een tweet (&#8220;Toot&#8221; in Mastodon trouwens) in Mastodon zijn bijvoorbeeld dezelfde reacties als de reacties onder een video op Peertube (Youtube clone). Alsof je je in Youtube kan abonneren op iemands Instagram! Een van de bekendere Facebook-maar-dan-niet-Facebooks van dit moment, Diaspora, is ook druk bezig met Activitypub.

Of dit allemaal zo groot gaat worden als de bekende sociale netwerken valt natuurlijk te betwijfelen. Maar het is in elk geval een nieuwe manier om naar het hele sociale gebeuren op internet te kijken.

Geensnor op Mastodon: [@geensnor@mastodon.xyz](https://mastodon.xyz/@geensnor)
