---
title: Geen AI op Geensnor
author: Joris
categories:
  - Internet
  - Handig
---

We hebben getwijfeld, gewikt en gewogen maar we zijn eruit: We gebruiken geen AI meer voor de content op geensnor.nl. AI gebruiken is geen reet aan en we omarmen liever het gedoe en de gein.

In het verleden hebben we onze teen wel eens [voorzichtig](/blogpost-met-chatgpt) [in de AI vijver](/weg-met-de-democratie) gestoken. Hierover waren we uiteraard totaal transparant tegenover u, de lezer. Maar het voelde toch altijd nep en zinloos aan. Waarom zouden we het internet volpompen met teksten die gegenereerd zijn met behulp van opgehakte, gerecyclede en opnieuw opgewarmde stukken van oude teksten?

Van de andere kant zweren we het onderwerp AI natuurlijk niet helemaal af. Zo zijn we niet vies van een stukje vibe coding af en toe. Ook moeten we weten waarover we het hebben als we weer eens een bericht aan AI wijden. Maar iedereen kan er vanaf vandaag zeker van zijn dat elke letter die op Geensnor staat, daar is gekomen door het denkwerk, de ambacht en creativiteit van een eerlijk mens van vlees en bloed.

Paar interessante artikelen over dit onderwerp:

- [De Correspodent - Ga toch weg met je door AI geschreven teksten](https://decorrespondent.nl/16094/ga-toch-weg-met-je-door-ai-geschreven-teksten/02ac8285-9ac0-001b-37e5-2e9ee3008969)
- [I'd rather read the prompt](https://claytonwramsey.com/blog/prompt/)
- [Cartoon - AI Written, AI Read](https://marketoonist.com/2023/03/ai-written-ai-read.html)
