---
title: Linux anno 2025...een blijvertje
author: Erik
categories:
  - Internet
  - Handig
---

Het is 2025. [Big tech](https://www.wegmetbigtech.nl) zijn stom en in onze bubbel struikel je over de fediverse posts en verzoeken om met je praatgroepje nu toch echt over te gaan naar signal. Ouders starten initiatieven om hun kinderen maar [vooral geen smartphone te geven](https://smartphonevrijopgroeien.nl/) en we snappen steeds beter dan Meta [satansgebroed](https://www.dedigitaletuin.nl/overig/facebook/) is. Geheel in deze trend besloot de redactie weer eens linux uit het vet te trekken. We zijn immers toch al weer bijna 15 jaar verder sinds ons laatste avontuur. Alvast de conclusie. Linux (en ubuntu in dit geval) is anno 2025 snel, fraai en compleet met toch nog steeds de nodige Command Line handelingen zo nu en dan en rare dingetjes.

We hebben een aantal distros een paar dagen geprobeerd. Via eerst Fedora, toen Debian en Kali toch terecht gekomen bij de populairste distro Ubuntu.

Installatie van alle distro's ging als een zonnetje. De problemen ontstonden bij de installatie van software. Via allerlei ingepakte containers en toch veel Command line werk moest het gebeuren maar liep ik bij alle distro's toch al snel vast.  Totdat iemand mij wees op de app stores die tegenwoordig standaard, ook in linux, zitten. Dat is de way to go en als je daaraan overgeeft, gaat alles een stuk soepeler :)

Verder doet het gewoon wat het moet doen. Start snel op, alle software die ik nodig heb is gewoon beschikbaar, native. Visual studio code, Steam, Telegram, Signal, Cura (voor de 3d printer), Firefox, Spotify en dan ben je er wel zo'n beetje.

Wel heb ik bijv. met steam veel meer vastlopers en slechtere performance dan in Windows. Maar misschien moet je dat ook gewoon niet willen en gewoon open source games spelen als [0ad](https://play0ad.com/) dat natuurlijk wel als een zonnetje draait. 

Al met al..een aanrader.