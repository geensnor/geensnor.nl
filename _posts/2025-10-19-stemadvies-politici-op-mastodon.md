---
title: "Stemadvies: politici op Mastodon"
author: Joris
categories:
  - Politiek
  - Internet
---

![Mastodon op een telefoon. Foto is gemaakt door Battenhall](../assets/posts/mastodon-op-telefoon.avif)

Door de totale incompententie van kabinet Schoof, zijn er binnenkort alweer verkiezingen voor de Tweede Kamer. Het is in deze verkiezingstijd mooi als politici met hun kiezers communiceren via sociale media die niet in handen zijn van een paar fascisme steunende monopolisten [die een hekel hebben aan hun gebruikers](https://en.wikipedia.org/wiki/Enshittification). Trump en Musk begrijpen dit heel goed en hebben daarom hun eigen platform. Op die platformen sta je altijd met 1-0 achter als je een andere mening hebt dan Trump en Musk.
Nederlandse politici hebben dit totaal niet begrepen. Bijna iedereen zit nog gewoon op Twitter ondanks dat ze zelf [vaak](https://groenlinkspvda.nl/verkiezingsprogramma/de-basis-op-orde-een-land-dat-werkt-voor-iedereen/digitalisering-voor-iedereen/) van [Big Tech](https://d66.nl/nieuws/d66-zorg-voor-bescherming-tegen-big-tech/) afwillen.

## politici-op-mastodon.nl

Om politici in Nederland die hier wel over na hebben gedacht een klein handje te helpen, ben ik [politici-op-mastodon.nl](https://www.politici-op-mastodon.nl) begonnen. Op deze pagina staan alle Nederlandse politici die een Mastodon account hebben en er minstens één bericht op hebben gezet. Dit zijn alleen nog zo weinig mensen, dat je het nog makkelijk met de hand kan bijhouden. Opzich al treurig natuurlijk. Op het moment van schrijven zijn er maar drie kamerleden actief op Mastodon. Maar dit zijn wel de politici die nadenken over hun eigen social media gebruik en echt stappen zetten om dit beter te doen! Stem dus op ze!

## Bereik

Ik snap wel dat je als politicus vooral ook veel bereik moet hebben. Zeker in verkiezingstijd. Het bereik van Mastodon is natuurlijk een factie van dat van Twitter. Maar start dan een Mastodon account on-the-side en plaats daar ook al je Tweets. Dan laat je in elk geval zien dat je je social media gebuik serieus neemt als politicus.

## Bluesky

Als je geen berichten wilt plaatsen op het platform van een [Sieg Heil-ende idioot](https://en.wikipedia.org/wiki/Elon_Musk_salute_controversy), kun je natuurlijk ook naar Bluesky. Groter dan Mastodon en iets vriendelijkere UX. Ik heb alleen m'n twijfels de onafhankelijkheid van Bluesky. Er wordt nog weinig gebruik gemaakt van Bluesky of het protocol (ATproto) buiten de spullen van Bluesky zelf. Bovendien komt het uit de VS. Een land waar we als het gaat om vrijheid de komende tijd weinig van hoeven te verwachten... Maar misschien begin ik over een tijdje wel politici-op-bluesky.nl als het toch allemaal anders blijkt te lopen. Wie weet...

## Links

- [politici-op-mastodon.nl](https://www.politici-op-mastodon.nl)
- [Why the open social web matters now](https://werd.io/why-the-open-social-web-matters-now/)
- [Alles wat je moet weten over het Fediverse](https://publicspaces.net/alles-wat-je-moet-weten-over-het-fediverse/)
