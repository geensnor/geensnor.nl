---
title: Drogredenen
author: Joris
categories:
  - Tips
  - Politiek
---

Discussieren is vaak geen feest. De ander wil maar niet naar je luisteren, hoe mooi je argumenten ook klinken. Je probeert er nog wat "onderzoek" en "wetenschap" bij te slepen, maar de ander blijft hardnekkig bij z'n crappy standpunten. Hoe langer de discussie duurt, hoe groter de kans is dat de sfeer totaal naar de vaantjes gaat. En een slechte sfeer, daar zit niemand op te wachten.

Het uitwisselen van argumenten begint natuurlijk bij goede argumenten. En daar gaat het vaak mis. Heel vaak worden drogredenen gebruikt. Redeneringen die wel leuk klinken maar waar eigenlijk geen reet van klopt. Hieronder staan een aantal bekende drogredenen. Drogredenen kun je niet genoeg onder de aandacht brengen, vandaar dit artikel. Knoop ze in je oren, herken ze en kap elke flutdiscussie direct af zodra de andere partij dit soort onzin begint te verkondigen.

Er zijn er heel veel, maar ik heb er hieronder een paar leuke opgesomd. Daar gaan we

## Whataboutism

Niet op het argument ingaan, maar verkondigen dat er nog iets veel ergers is.

> Die losliggende stoeptegel is niet zo'n probleem want in Syrie worden kei veel mensen gemarteld

[https://nl.wikipedia.org/wiki/Whataboutism](https://nl.wikipedia.org/wiki/Whataboutism)



## Ad hominem

Niet op het argument ingaan, maar de persoon die het verkondigd aanvallen.

> Dat kan Mark Rutte wel allemaal zeggen, maar hij heeft gewoon een scheve bek

[https://nl.wikipedia.org/wiki/Argumentum_ad_hominem](https://nl.wikipedia.org/wiki/Argumentum_ad_hominem)



## Vals compromis

Of zoals wij bij Geensnor zeggen: De Talkshowdrogreden. Als er twee standpunten ter spraken komen die beide als feit worden gepresenteerd, zal de waarheid wel in het midden liggen

> Lange Frans zegt dat de aarde plat is en de wetenschapper tegenover hem zegt dat de aarde een bol is. Ik denk dat we veilig kunnen concluderen dat het iets bol achtigs is maar misschien met wat platte stukken ofzoiets.

[https://nl.wikipedia.org/wiki/Vals_compromis](https://nl.wikipedia.org/wiki/Vals_compromis)



## Argument van de onwetendheid

Iets wordt voor waar aangenomen omdat de ander niet kan bewijzen dat het niet waar is.

> Ik geloof niet in complotten maar volgens mij gebeuren er allemaal dingen door mensen achter de schermen die geheim moeten blijven en die onze manier van leven bepalen. 

[https://nl.wikipedia.org/wiki/Argumentum_ad_ignorantiam](https://nl.wikipedia.org/wiki/Argumentum_ad_ignorantiam)
