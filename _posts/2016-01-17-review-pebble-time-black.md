---
id: 776
title: 'Review: Pebble time black'
date: 2016-01-17T11:20:42+01:00
author: Joris
layout: post
permalink: /review-pebble-time-black/
categories:
  - Spullen
---
<a href="https://www.geensnor.nl/wp/wp-content/uploads/2016/01/394218.jpg" rel="attachment wp-att-780"><img class="alignright size-full wp-image-780" src="https://www.geensnor.nl/wp/wp-content/uploads/2016/01/394218.jpg" alt="394218" width="350" height="380" srcset="https://www.geensnor.nl/wp/wp-content/uploads/2016/01/394218.jpg 350w, https://www.geensnor.nl/wp/wp-content/uploads/2016/01/394218-276x300.jpg 276w" sizes="(max-width: 350px) 100vw, 350px" />

Nadat na anderhalf jaar <a href="https://www.geensnor.nl/wp/review-garmin-vivosmart/" target="_blank">mijn Garmin Vivosmart</a> het voor de tweede maal heeft begeven, heb ik mijn hoop gevestigd op een nieuwe polsgadget: de Pebble time black. Waar de Vivosmart nog een activitytracker met wat geinige extra&#8217;s is, is de Pebble een echte smartwatch.

## Ding zelf

De Pebble is een stuk groter dan dan de Garmin, maar heeft een redelijk normaal horloge formaat. Hij is ongeveer net zo &#8220;dik&#8221;  als de Garmin. Het standaard bandje lijkt lomp en stug maar is juist heel zacht en flexibel. Hij is helemaal gemaakt van plastic. Wat vrij uniek is voor de Pebble is dat het display altijd aan staat. Bij alle andere smartwatches (en ook bij mijn Garmin) staat hij meestal uit en moet je met je pols zwiepen om de tijd te zien. De Pebble toont altijd de tijd en als je met je pols zwiept gaat het licht aan. Overdag zie je de tijd prima zonder licht maar &#8217;s avonds en/of als het wat donkerder wordt, is het lastig. Dan is het weer ouderwets zwiepen geblazen. Bij de Pebble moet je trouwens beduidend harder zwiepen dan bij de Garmin. Je moet als een halve spast met je arm schudden&#8230;.

Voor de mensen die vinden dat een horloge rond moet zijn heeft Pebble onlangs de Pebble Time Round gemaakt: <a href="https://blog.getpebble.com/2015/09/23/timeround/" target="_blank">https://blog.getpebble.com/2015/09/23/timeround/</a>

## De rest

Het idee achter de Pebble is dat hij niet helemaal vol wordt geladen met features, maar een paar dingen heel goed kan. Dit betekent bijvoorbeeld dat hij meer dan een week met een volle batterij kan doen.

De appstore van de Pebble loopt niet over met apps. Voor mij is dat niet zo&#8217;n probleem omdat de meeste dingen die je op je pols, met zo&#8217;n minischermpje kan doen (tijd, agenda, berichtjes, stappen tellen dat werk een beetje) standaard al op de Pebble zitten. Niemand wil naar een kaart op z&#8217;n pols kijken Apple!!! Tussen de apps die wel aanwezig zijn, zitten wel wat grappige dingen. Inchecken op Swarm en het Nederlandse Buienalarm bijvoorbeeld. Qua software ontwikkeling is het allemaal vrijheid blijheid bij Pebble en kun je zelfs in javascript apps maken. Wie weet krijg ik nog een leuk idee en sla ik er wat vrije uren op stuk.

De iPhone app en de software op de Pebble &#8220;voelen&#8221; trouwens prima aan. Anders dan bij de Garmin heb ik niet het idee dat je met brakke software te maken hebt. De horloge reageert altijd vlot en na een paar minuten op de knopjes drukken snap je prima hoe de schermen bedoelt zijn en waar alles zit. Geinig detail (vond ik): Als je de wijzerplaat in de iOS app verandert, wordt hij op de Pebble ook direct aangepast. De bluetooth verbinding met de telefoon is beter dan die van de Garmin. Hij is nog nooit uitgevallen voor zover ik weet.

## Oke, dus?

Na een week vallen de volgende dingen op:

  1. Prima ding.
  2. Batterij gaat geen 10 dagen mee. Eerder 4 of 5 dagen. Misschien komt dat ook omdat ik hem net heb en nog veel mee aan het klooien ben.
  3. Er komen vrij snel krassen op. Niet op het scherm, maar wel op die rand eromheen.
  4. Bluetooth verbinding is veel stabieler dan die van de Garmin.
  5. Zit fijn.

Al met al ben ik tot nu toe best tevreden en ben ik nog geen grote nadelen tegen gekomen. Zodra er problemen ontstaan (of als ik hem na 1,5 jaar weer wegdoe zoals bij de Garmin) meldt ik het natuurlijk als eerste aan de trouwe lezers van geensnor.nl!

Review van The Verge: <a href="https://www.theverge.com/2015/5/27/8661863/pebble-time-review-wearable-smartwatch" target="_blank">https://www.theverge.com/2015/5/27/8661863/pebble-time-review-wearable-smartwatch</a>